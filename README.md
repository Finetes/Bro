# Bro
## Репозиторій
**Репозито́рій** (*англ. repository*) — спеціальний сервер, на якому зберігається і з якого можна завантажити програмне забезпечення. На сервері зберігається архів програмних продуктів, які доступні для завантаження.

Це місце, де зберігаються й підтримуються які-небудь дані. Найчастіше дані в репозиторії зберігаються у вигляді файлів, доступних для подальшого розповсюдження по мережі.

Прикладом репозиторія може слугувати репозиторій вільного програмного забезпечення Сізіф команди ALT Linux Team.

Репозиторії використовуються у системах керування версіями, у них зберігаються всі документи разом з історією їх зміни та іншою службовою інформацією. Термін репозиторій можна дослівно перекласти, як сховище.
